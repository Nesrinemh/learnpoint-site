---
layout: job-opening-layout.html
title: Backend Developer
description: Backend Developer at Learnpoint, Spring 2024
---

<h1>
    <span>Backendutvecklare</span>
</h1>

<time>
    <span>April 2024</span>
</time>

<p>
    <span>Learnpoint är en omtyckt lärplattform som används av studenter, lärare och skolledare. Vår mission är att förenkla utbildning och vi söker nu en backendutvecklare med intresse för teknik och lärande.</span>
</p>

<h2>Om tjänsten</h2>

<p>
    <span>Du kommer implementera nya funktioner, fixa buggar och utveckla vår tekniska infrastruktur. Nya funktioner implementerar du tillsammans med duktiga designers i självständiga team. Teknikprojekten sker i samarbete med mycket erfarna och kompetenta backendutvecklare.</span>
</p>

<p>
    <span>Vår stack bygger på Azure, MS SQL Server och .NET.</span>
</p>

<p>
    <span>Du kommer inte kommunicera direkt med slutanvändare, men däremot får du ibland hjälpa vår support med tekniska ärenden. I gengäld kan du förvänta dig hjälp från supporten när du har frågor om kunder och användare. Alla på företaget är kunniga, motiverade och hjälpsamma.</span>
</p>

<p>
    <span>Du behöver inte överge ditt intresse för teknik och backend för att göra karriär hos oss. Du befordras successivt som backendutvecklare i totalt fem karriärsteg som är tydligt dokumenterade. I dagsläget är lönen 36 720 SEK på det första karriärsteget och 68 136 SEK på det femte.</span>
</p>

<p>
    <span>Tjänsten är på distans. Vi prioriterar arbete och kvalitet framför möten och politik.  Anställningen är fast och på heltid.</span>
</p>

<h2>Om dig</h2>

<p>
    <span>Vi letar en backendutvecklare som är bosatt i Sverige och har ett stort intresse för både teknik och lärande.</span>
</p>

<p>
    <span>Du behöver inte ha någon akademisk examen inom datateknik, men du måste ha mycket goda kunskaper inom mjukvaruutveckling.</span>
</p>

<p>
    <span>Särskilt meriterande är din förmåga att utveckla nya kunskaper. I dagsläget bygger vår backend på Azure, MS SQL Server och .NET, men varje projekt innebär nya utmaningar och din förmåga att vidareutvecklas är avgörande för att du skall lyckas hos oss.</span>
</p>

<h2>Sök tjänsten</h2>

<p>
    <span>Skriv en ansökan där du berättar om dig själv och ditt intresse för teknik och lärande. Bifoga ett CV som beskriver dina kunskaper.</span>
</p>

<p>
    <span>Skicka din ansökan senast den 30:e april till <strong><a href="mailto:karl.west@learnpoint.se">karl.west@learnpoint.se</a></strong></span>
</p>

<h2>Antagningsprocessen</h2>

<p>
    <span>Vi meddelar dig den 3:e maj om du gått vidare. Notera att vi inte har möjlighet att ge individuell feedback i detta steg.</span>
</p>

<p>
    <span>Nästa steg är ett par korta intervjuer. Du får berätta om dig själv och vi beskriver vår verksamhet och besvarar dina frågor.</span>
</p>

<p>
    <span>Därefter får du genomföra ett prov. Du får i uppdrag att lösa ett par tekniska problem och diskutera dina lösningar med kunniga utvecklare. Allt sker på distans.</span>
</p>

<p>
    <span>Det sista steget består av ett litet antal intervjuer med framtida kollegor.</span>
</p>

<p>
    <span>Vi ser fram emot att höra från sig!</span>
</p>
